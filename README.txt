---------------------------
Πλατφόρμα GUnet e-Class 1.6
---------------------------

Η ηλεκτρονική πλατφόρμα «GUnet e-Class», υποστηρίζει τις υπηρεσίες 
Ασύγχρονης Τηλεκπαίδευσης στην Κοινότητα του Ακαδημαϊκού Διαδικτύου GUnet.
Στόχος της είναι αφενός η παροχή υποδομών εκπαίδευσης και κατάρτισης 
ανεξάρτητα από τους περιοριστικούς παράγοντες του χώρου και του χρόνου 
της κλασσικής διδασκαλίας, αφετέρου η εποικοδομητική χρήση της άρτιας 
δικτυκής υποδομής των Ακαδημαϊκών Ιδρυμάτων της χώρας και η εισαγωγή 
των νέων τεχνολογιών στην εκπαιδευτική διαδικασία. Για την επίτευξη 
του παραπάνω στόχου η πλατφόρμα GUnet e-Class υποστηρίζει την ηλεκτρονική 
οργάνωση, αποθήκευση και παρουσίαση του εκπαιδευτικού υλικού, που 
προσφέρεται σήμερα στους εκπαιδευόμενους με παραδοσιακά μέσα (βιβλία, 
σημειώσεις, κ.λπ.), σε ψηφιακή μορφή άμεσα προσβάσιμη από το διαδίκτυο 
Internet. 

Το λογισμικό ανοικτού κώδικα «Classroom Online» (http://www.claroline.net/)
απετέλεσε τη βάση πάνω στην οποία δομήθηκε η πλατφόρμα «GUnet e-Class», με την
προσθήκη πολλών νέων χαρακτηριστικών (LDAP Authentication Schema, μηχανισμός
δημιουργίας χρηστών, ανανεωμένο γραφικό περιβάλλον, πλήρης εξελληνισμός,
προσθήκη νέων εργαλείων διαχείρισης, νέο σύστημα εγγραφής, προσθήκη νέων
υποσυστημάτων στο ηλεκτρονικό μάθημα, διορθώσεις προβλημάτων ασφαλείας κλπ). 
Παράλληλα, η αρχιτεκτονική της παραμετροποιήθηκε σε μεγάλο βαθμό δίνοντας 
με τον τρόπο αυτό την απαιτούμενη ευελιξία και ευκολία προσαρμογής στις ανάγκες 
ενός δυναμικού περιβάλλοντος εκπαίδευσης.

Η Ομάδα Ασύγχρονης Τηλεκπαίδευσης του GUnet θα ήθελε να ευχαριστήσει όλους 
τους χρήστες της πλατφόρμας που με τα σχόλια και τις παρατηρήσεις τους, 
συμβάλλουν διαρκώς στη περαιτέρω ανάπτυξη και βελτίωσή της.  
Ειδικότερα τον κ. Μ.Ψαλτάκη και τους συνεργάτες του από το Πανεπιστήμιο Αιγαίου, 
για τις προσθήκες όσον αφορά τον latex κώδικα, την κ. Β.Δασκάλου και τους 
συνεργάτες της από το Πανεπιστήμιο Πατρών για τις εύστοχες και πάντα χρήσιμες 
παρατηρήσεις τους, τον κ. Β.Χανιωτάκη από το Πανεπιστήμιο Κρήτης για τις 
χρήσιμες υποδείξεις του, τον κ. Κ.Κωνσταντινίδη από το Πανεπιστήμιο Θεσσαλονίκης 
για τις διορθώσεις του καθώς και όλους τους διαχειριστές των επίσημων 
εγκαταστάσεων της πλατφόρμας για την άριστη συνεργασία τους.

Με τιμή,
Ομάδα Ασύγχρονης Τηλεκπαίδευσης GUNet
Νοέμβριος 2005
