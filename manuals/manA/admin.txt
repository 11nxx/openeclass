***********************************************
Οδηγίες για τον Διαχειριστή του e-Class 1.6
***********************************************

Οι παρακάτω οδηγίες απευθύνονται στο διαχειριστή της πλατφόρμας και περιγράφουν 
τις δυνατότητες των διαχειριστικών εργαλείων του e-Class.


1) Εγγραφή Καθηγητή

Με την επιλογή αυτή μπορείτε να δημιουργήσετε ένα νέο λογαριασμό καθηγητή.
Αν ο καθηγητής έχει ήδη λογαριασμό στην υπηρεσία καταλόγου (LDAP) του ιδρύματος που ανήκει, 
μπορεί να εγγραφεί με τον υπάρχοντα λογαριασμό, αλλιώς ζητείται καινούριο όνομα χρήστη και συνθηματικό. 
Αν θέλετε να δημιουργήσετε λογαριασμό για καθηγητή, που έχει κάνει ήδη αίτηση από τη φόρμα
αίτησης λογαριασμού, είναι προτιμότερο να χρησιμοποιήσετε την επόμενη επιλογή.


2) Ανοικτές Αιτήσεις Καθηγητών

Εδώ μπορείτε να δείτε συγκεντρωτικά τις αιτήσεις των καθηγητών που εκκρεμούν
για εγγραφή. Σας παρέχεται η δυνατότητα να εγγράψετε τον καθηγητή
(είτε μέσω LDAP, είτε μέσω πλατφόρμας) ή να απορρίψετε την αίτηση του καθηγητή.
Επιλέγοντας έναν από τους συνδέσμους για δημιουργία λογαριασμού, (κάνοντας κλίκ στο "Εγγραφή")
μεταφέρεστε στη σελίδα δημιουργίας λογαριασμού καθηγητή με τα πεδία συμπληρωμένα σύμφωνα
με τα στοιχεία που έδωσε ο καθηγητής στην αίτησή του.
Αφού ολοκληρώσετε τη διαδικασία εγγραφής καθηγητή μπορείτε να κλείσετε την αίτηση κάνοντας κλίκ στο "Κλείσιμο".
Κάνοντας κλίκ στην "Απόρριψη" απορρίπτετε την αίτηση καθηγητή. Συμπληρώνετε μια
φόρμα στην οποία εξηγείτε τους λόγους για τους οποίους δεν γίνεται δεκτή η
αίτηση καθηγητή. Το κείμενο που θα συμπληρώσετε θα σταλεί με mail στη ηλεκτρονική
διεύθυνση του καθηγητή. Κατόπιν η αίτηση κλείνεται και ο λογαριασμός καθηγητή ΔΕΝ δημιουργείται.

3) Αποστολή ενημερωτικού email

Μπορείτε να στείλετε ενημερωτικό email στους καθηγητές του e-Class. Στο πεδίο κειμένου που θα 
εμφανιστεί, πληκτρολογήστε το μήνυμά σας. Βεβαιωθείτε ότι είναι τσεκαρισμένη η ένδειξη 
"Αποστολή μηνύματος".

4) Λίστα Χρηστών / Ενέργειες

Παρουσιάζεται ένας κατάλογος με τα στοιχεία όλων των χρηστών που έχουν λογαριασμό
στο e-Class (ονοματεπώνυμο, όνομα χρήστη, συνθηματικό) και την ιδιότητα του καθενός
(φοιτητής ή καθηγητής). Κάνοντας κλικ στην "Επεξεργασία" μπορείτε να δείτε τα
μαθήματα στα οποία συμμετέχει ο χρήστης. Αν ο χρήστης είναι φοιτητής υπάρχει η
δυνατότητα διαγραφής του από το μάθημα. Για να διαγράψετε ένα καθηγητή θα πρέπει πρώτα 
να έχετε διαγράψει τα μαθήματα τα οποία έχει δημιουργήσει.

5) Αναζήτηση Χρήστη

Μπορείτε να αναζητήσετε ένα χρήστη στη βάση δεδομένων των χρηστών του e-Class.
Πληκτρολογήστε είτε το όνομά του, είτε το επώνυμό του, είτε το όνομα χρήστη (username).
Σημειώστε, ότι δεν είναι απαραίτητο να πληκτρολογήσετε το πλήρες ονοματεπώνυμο του χρήστη. 
Αρκούν τα πρώτα γράμματα του ονόματος του ή του επώνυμού του.
Για παράδειγμα αν θέλετε να αναζητήσετε τον χρήστη 
"Νικος Παπαδόπουλος" αρκεί να πληκτρολογήσετε στο πεδίο "Όνομα" τα γράμματα "Νικ". Η αναζήτηση 
θα φέρει όλους τους χρήστες που το όνομά τους αρχίζει με τα γράμματα "Νικ". Όμοια αν στο πεδίο
"Επωνυμο" πληκτρολογήσετε τα γράμματα "Παπα" η αναζήτηση θα φέρει όλους τους χρήστες που το επώνυμό τους
αρχίζει από "Παπα" κ.λπ. 

6) Προσθήκη ενός χρήστη τους διαχειριστές.

Εδώ μπορείτε να αναθέσετε σε ένα χρήστη δικαιώματα διαχειριστή (admin). Θα πρέπει
φυσικά να γνωρίζετε το όνομα του χρήστη (username).

7) Λίστα Μαθημάτων / Ενέργειες

Παρουσιάζεται μια λίστα όλων των μαθημάτων που βρίσκονται στο e-Class, είτε
είναι ανοιχτά είτε είναι κλειστά, καθώς και διάφορες ενέργειες που σχετίζονται με αυτά.
Κάνοντας κλικ στην επιλογή "Χρήστες" έχουμε στη διάθεσή μας όλα τα στοιχεία των χρηστών, 
μαθητών και καθηγητών, που είναι γραμμένοι στο μάθημα αυτό. 
Κάνοντας κλικ στην επιλογή "Αλλαγή" μπορείτε να αλλάξετε το όριο αποθηκευτικού χώρου για
τα υποσυστήματα της πλατφόρμας "Έγγραφα","Βίντεο","Ομάδες Χρηστών" και "Χώρο Ανταλλαγής Αρχείων".
Επίσης μπορείτε να διαγράψετε ένα μάθημα κάνοντας κλικ στην "Διαγραφή".

8) Ανάκτηση μαθήματος

H ανάκτηση μαθήματος προϋποθέτει ότι ο καθηγητής του μαθήματος έχει πάρει ένα αντίγραφο ασφαλείας
του μαθήματος μέσω της πλατφόρμας. Θα σας ζητηθεί το όνομα του αρχείου του αντιγράφου ασφαλείας. 
Αναζητήστε μέσω του πλήκτρου "Browse". Κάντε κλικ στο πλήκτρο "Αποστολή".
Μετά την αποσυμπίεση θα σας παρουσιαστεί ο κατάλογος των μαθημάτων που περιέχεται μέσα στο αρχείο
αντιγράφου ασφαλείας. Επιλέξτε το μάθημα το οποίο θέλετε να ανακτήσετε και κάντε κλικ στο "Επαναφορά".
Στην επόμενη οθόνη θα πρέπει να συμπληρώσετε τα καινούρια στοιχεία του μαθήματος που θα δημιουργηθεί 
μέσω της επαναφοράς. Αλλάξτε τον κωδικό μαθήματος (αν υπάρχει ο κωδικός ήδη θα σας εμφανιστεί ανάλογο μήνυμα).
Αλλάξτε τα υπόλοιπα στοιχεία αν απαιτείται (π.χ διδάσκοντας, περιγραφή κ.λπ.) 
Τσεκάρετε ή όχι την ένδειξη "Οι χρήστες του μαθήματος θα προστεθούν" 
για το αν θέλετε ή όχι, αντίστοιχα, να προστεθούν οι (παλιοί) χρήστες του μαθήματος. 
Αυτή η επιλογή σχετίζεται με την επόμενη "Στα ονόματα των χρηστών θα προστεθεί ένα πρόθεμα" 
για να προστεθεί ένα πρόθεμα στο υπάρχο όνομα χρηστών. Αυτό γίνεται για να αποφευχθούν τεχνικά προβλήματα 
(διπλά userid) στην περίπτωση που κάποιοι χρήστες με ίδιο username υπάρχουν ήδη στη πλατφόρμα. 
Σε περίπτωση που επιλέξετε τις παραπάνω επιλογές, καλό είναι, μετά την επαναφορά του μαθήματος
να ειδοποιηθούν οι χρήστες για τα usernames τους και να φροντίσουν να τα αλλάξουν αργότερα οι ίδιοι. 
Να σημειωθεί ότι τα παραπάνω ΔΕΝ ισχύουν για τον καθηγητή του μαθήματος.
Δηλαδή το username του καθηγητή ΔΕΝ αλλάζει, ούτε προστίθεται κάποιο πρόθεμα.

9) Γρήγορη εγγραφή σαν ελεγκτής μαθήματος

Εμφανίζεται μια λίστα με όλα τα μαθήματα του e-Class. Mπορείτε να γραφτείτε
σαν ελεγκτής μαθήματος (o οποίος έχει τα ίδια δικαιώματα με ένα καθηγητή
μαθήματος) σε ένα ή περισσότερα από αυτά.

10) Λίστα σχολών / ενέργειες

Θα σας παρουσιαστεί ένας κατάλογος με όλες τις σχολές / τμήματα που υπάρχουν στο e-Class.
Μπορείτε να προσθέσετε καινούρια σχολή / τμήμα, κάνοντας κλικ στην επιλογή 'Προσθήκη'.
Θα μεταφερθείτε σε μία φόρμα όπου θα σας ζητηθεί να εισάγετε τον κωδικό και το όνομα της σχολής.
Π.χ. αν θέλετε να εισάγετε την σχολή 'Γερμανική Φιλολογία' μπορείτε να εισάγετε 
σαν κωδικό το 'GER' και σαν όνομα το 'Γερμανική Φιλολογία'.
Θα πρέπει να προσέξετε ο κωδικός να περιέχει ΜΟΝΟ λατινικούς χαρακτήρες. 
Μόλις ολοκληρώσετε την εισαγωγή των στοιχείων κάντε κλικ στον κουμπί 'Προσθήκη'.
Να σημειωθεί ότι από την λίστα των σχολών σας δίνεται η δυνατότητα να διαγράψετε μια σχολή.
Αυτό γίνεται κάνοντας κλικ στην επιλογή 'Διαγραφή'. Να τονίσουμε ότι η διαγραφή της σχολής θα 
γίνει ΜΟΝΟ όταν δεν υπάρχουν μαθήματα που αντιστοιχούν στην σχολή αυτή.


11) Πληροφορίες για το σύστημα

Παρουσιάζονται τεχνικές πληροφορίες για το υπολογιστικό σύστημα που φιλοξενεί
το e-Class. Η λειτουργία αυτή υποστηρίζεται μόνο αν το λειτουργικό σύστημα στο
οποίο φιλοξενείται το e-Class είναι Linux ή FreeBSD.

12) Πληροφορίες για την PHP

Τεχνικές πληροφορίες για την PHP (την έκδοσή της, τα υποστηριζόμενα modules,
παράμετροι και ρυθμίσεις με τις οποίες τρέχει κ.λπ.) του υπολογιστικού
συστήματος στο οποίο φιλοξενείται το e-Class

13) Διαχείριση βάσεων δεδομένων (phpMyAdmin)

Σύνδεσμος προς το διαχειριστικό εργαλείο phpMyAdmin της βάσης δεδομένων
MySQL.

14) Έκδοση του e-Class

Η τρέχουσα έκδοση του e-Class μαζί με τις εκδόσεις του Apache+MySQL+PHP που χρησιμοποιούνται.

15) Configuration file του e-Class

Μπορείτε να δείτε το αρχείο με τις βασικές ρυθμίσεις του e-Class
(config.php). Σε αυτό το αρχείο βρίσκονται αποθηκευμένα όλα τα στοιχεία που
ζητήθηκαν κατά την εγκατάσταση του e-Class.

16) Στατιστικά 

Διάφορα στατιστικά στοιχεία που αφορούν το e-Class όπως αριθμός εισόδων,
αριθμός φοιτητών, αριθμός καθηγητών κ.λπ.


17) Καταγραφή εισόδων / εξόδων στο σύστημα

Πλήρης καταγραφή των εισόδων / εξόδων στο σύστημα. Περιλαμβάνει την διεύθυνση
IP του μηχανήματος από το οποίο έγινε η είσοδος, ώρα, ημερομηνία και το id του
χρήστη.

18) και 19) Εγχειρίδια.

Τα διαθέσιμα εγχειρίδια του e-Class. Περιλαμβάνουν αναλυτική και σύντομη
περιγραφή του eclass, εγχειρίδια για τον μαθητή και τον καθηγητή, καθώς
και σύντομες οδηγίες για το διαχειριστή της πλατφόρμας.


*****************************
   Επιπλέον λειτουργίες
*****************************

α) Υποστήριξη latex
     Στο αρχείο config.php ορίζεται η μεταβλητή "have_latex" η οποία εξ'ορισμού έχει τιμή FALSE.
     Αλλάζοντας την σε τιμή TRUΕ θα έχετε υποστήριξη μαθηματικών συμβόλων σε ορισμένα υποσυστήματα του
     e-Class. Αυτό όμως προϋποθέτει την ύπαρξη συστήματος latex στο σύστημα που φιλοξενεί το e-Class.
     Περισσότερα για τις ρυθμίσεις που θα πρέπει να κάνετε, ανατρέξτε στο αρχείο README_latex.txt
     Αν δεν επιθυμείτε υποστήριξη latex αφήστε την όπως είναι (δηλαδή στην τιμή FALSE). Επίσης αν την 
     διαγράψετε πάλι δεν θα έχετε υποστήριξη latex (είναι ισοδύναμο με το να την έχετε στην τιμή FALSE).


β) Αλλαγή τίτλου υποσυστήματος σε μάθημα.
     Όταν είστε στη κεντρική σελίδα ενός μαθήματος (με δικαιώματα admin), κάτω από κάθε υποσύστημα, μαζί με τις
     επιλογές "Ενεργοποίηση" (ή "Απενεργοποίηση") σας εμφανίζεται επιπλέον η επιλογή "Αλλαγή τίτλου". Κάνοντας κλικ 
     σε αυτό, σας εμφανίζεται μια απλή φόρμα στην οποία μπορείτε να αλλάξετε τον τίτλο του υποσυστήματος ενός μαθήματος.
